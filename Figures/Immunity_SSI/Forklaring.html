<h1 id="beskrivelse-af-figurer">Beskrivelse af figurer</h1>
<h2 id="kumuleret-smitte-i-aldersgrupper">Kumuleret smitte i
aldersgrupper</h2>
<p><img src="NationaltKumuleret.png" /></p>
<p>Sum af smittetilfælde siden 15. december 2021, fordelt på
aldersgrupper. Da data er opgivet som en kumuleret sum, beregnes dette
ved at fratrække værdien der gives for 15. december.</p>
<p>Data fra ‘/Kommunalt_DB/17_tilfaelde_fnkt_alder_kommuner.csv’. Da
filen kun indeholder seneste værdi gennemløbes alle
dashboardfilsamlinger der indeholder denne data (fra 2021-09-22 og
frem). Befolkningstal på nationalt niveau fordelt på aldersgrupper
baseret på data for 2021 fra Danmark Statistik.</p>
<h2 id="kort-over-naturlig-immunitet">Kort over naturlig immunitet</h2>
<p><img src="KortImmunitet.png" /></p>
<p>Summen af smittetilfælde beregnes, fra 15. december til og med to
dage før den dag data er fra.</p>
<p>(På denne måde udelades data fra nuværende dag og dagen før, da disse
typisk ikke er færdigopgjort på data-udgivelsestidspunkt. Selvom
manglende opgørelser ikke er et problem for denne figur, udelades de to
dages data stadig, for at være konsistent med andre figurer)</p>
<p>Summen af smittetilfælde divideres med befolkningstallet i den givne
kommune, og resultatet vises. Bemærk at farveskalaen skæres af i
enderne, således at alle værdier under 10% farves som 10%, og
tilsvarende med den maksimale værdi.</p>
<p>Data fra dashboard-fil:
‘/Kommunalt_DB/07_bekraeftede_tilfaelde_pr_dag_pr_kommune.csv’ samt
befolkningstal fra ‘/Kommunalt_DB/10_Kommune_kort.csv’</p>
<p>Data er, så vidt vides, opgjort på opgørelsesdato. (I skrivende stund
er der en fejl i readme-filens beskrivelse af fil “07”, så det ikke er
klart)</p>
<h1 id="smitteudvikling">Smitteudvikling</h1>
<h2 id="kort-over-smitteudvikling">Kort over smitteudvikling</h2>
<p><img src="KortSmitteudvikling.png" /></p>
<p>Smitteudviklingen i den seneste 7-dages periode beregnes for hver
kommune for sig. Der redegøres for metoden længere nede.</p>
<p>Ydergrænserne af farveskalaen dækker over en konsistent stigning på
50% sammenlignet med ugen før, og tilsvarende et fald på 50% for bunden
af skalaerne. Bemærk at farveskalaen skæres af i enderne så større
stigninger (hhv fald) vises som samme farve som “Stor stigning” (hhv
“Stort fald”). Altså fra 50% stigning og højere vises således med samme
farve. Dette gøres for at fremhæve små fald.</p>
<p>Data fra dashboard-fil:
‘/Kommunalt_DB/07_bekraeftede_tilfaelde_pr_dag_pr_kommune.csv’</p>
<h3 id="metode-for-beregning-af-mål">Metode for beregning af mål</h3>
<p>Der er betydelige forskelle i testmønster afhængigt af ugedag. Én
måde at undgå disse variationer er at se på et løbende gennemsnit med en
bredde af 7 (eller et multiplum af 7). Alternativt kan antallet af nye
smittetilfælde en given dag sammenlignes direkte med antallet af nye
smittetilfælde på samme ugedag ugen før.</p>
<p>Vi beregner den relative ændring i nye smittetilfælde for de seneste
7 datapunkter.</p>
<p><img src="MeasureExample.png" /></p>
<p>Summen af de 7 relative ændringer beregnes, og benyttes til
farvekodning i figuren. I praksis divideres summen med 7, og målet er
således den gennemsnitlige relative ændring for de syv dage.
Ydergrænserne af farvesprektet er sat sådan at farverne går fra mørkeblå
i -0.5 (dvs -50%) over lys-grå i 0 til mørkerød i +0.5 (dvs +50%).
Værdier over 0.5 farves som 0.5, og værdier under -0.5 farver som
-0.5.</p>
<h3 id="eksempler-på-smitteudviklingsmål-over-tid">Eksempler på
smitteudviklingsmål over tid</h3>
<p>Herunder gives eksempler på det beskrevne smitteudviklingsmål over
tid for udvalgte byer. Øverste panel i figurerne viser nye
smittetilfælde for hver dag, med et 7-dages gennemsnit. Nederst i
figuerne vises udviklingen af smitteudviklingsmålet. (Y-aksens skala går
fra -1 til 1 for at illustrere hvordan værdi udenfor intervallet mellem
-0.5 og 0.5 farves)</p>
<p><img src="ByEksempler_København.png" /> <img
src="ByEksempler_Århus.png" /> <img src="ByEksempler_Aalborg.png" />
<img src="ByEksempler_Odense.png" /> <img
src="ByEksempler_Roskilde.png" /> <img src="ByEksempler_Horsens.png" />
<img src="ByEksempler_Holbæk.png" /></p>
